<!DOCTYPE html>
<html lang="en">
<head>
        <meta charset="UTF-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>Document</title>
        <link rel="stylesheet" href= "style.css">
</head>
<body>
   <div class="container">
   <p>
        عد از سربازی (در واقع حینِ سربازی. هر. فاکینگ. روزِش.) حس کردم که اصلاً برای خودم زندگی نکردم. مدرک‌های دانشگاه رو برای
        خانواده و به خاطر نادانی و بی‌تجربگی خودم گرفتم، چون اگه برگردم عقب رشته‌های دیگه‌ای رو انتخاب می‌کردم. سربازی هم که
        معلوم‌الحاله برای کی و چی رفتم. در نتیجه بعد از آزادی از سربازی، مثل گوساله‌ای که تمام زمستون در یک اسطبل سرد و تاریک
        حبس شده و با فرا رسیدن بهار، جست‌وخیزکنان در دشت‌ها و مراتع یورتمه می‌ره، زدم به جاده‌های ایران. پول هم که نداشتم، پس
        ارزون سفر کردم. از طریق دوستان خارجی با هیچ‌هایک (مرامی‌سواری) آشنا شده بودم و همه‌ش در سفر بودم. مالکِ همه‌ی جهان و
        همه‌ی ماشین‌های جاده بودم. هرجا دلم می‌خواست می‌رفتم. با جیبِ خالی. همه چیز برام تازه بود. مثل دختربچه‌ای که در یک
        هایپرمارکت دستِ مادرش رو وِل کرده و از این شِلف به اون شِلف میره، شکلات‌ها و آب‌نبات‌ها و اسباب‌بازی‌های مختلف رو باز
        می‌کردم، امتحان می‌کردم، و می‌رفتم سراغ بعدی.
        
        و قصه‌ی این کنجکاوی‌ها و بازی‌ها رو توی اینستاگرامِ خودم تعریف می‌کردم. اینستاگرامِ من رشد کرد. کم‌کم بلاگِر سفر شدم و
        از این راه ارتزاق می‌کردم. حتی به همایش‌های جهانی و فَم‌تریپ‌های خفنی در ترکیه دعوت شدم. تا اینکه سفر و روایت‌کردنش دیگه
        برام چیزِ بزرگی نبود. همه‌ی هویت من نبود. کافی نبود. پس بیخیالِ بلاگری شدم، اینستاگرام هم برام مسموم شده بود. گذاشتمش
        کنار. 
   </p>
   </div> 
</body>
</html>